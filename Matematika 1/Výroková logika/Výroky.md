# Výroky
**Výrokem** je jakékoliv tvrzení, o kterém můžeme říct, že je, nebo není, pravdivé.

> **TL,DR:**
> - Výrok je tvrzení buďto pravdivé či nepravdivé
> - Negací výroku je jeho "opačná" hodnota.

## Operace s výroky
Pro dva libovolné výroky lze provést sadu operací, které následně udávají logický vztah mezi nimi. Zde je akorát popíšu, pro jednotlivé [[Pravdivostní tabulka|pravdivostní tabulky]] se podívejte na [[Logické funkce|logické funkce]].

**Negace výroku**
Pokud je výrok pravdivý, pak jeho negace bude **nepravda**. Naopak, pokud je nepravdivý, tak jeho negací bude pravda.

> Příklad:
> $5 \le 3$ je nepravdivý výrok. Jeho negace je $5 \gt$ 3.
> 
> [[Negace operátorů a kvantifikátorů|Jak poznat, který symbol mám napsat v negaci?]]

**Implikace výroku**
Implikace z výroku je "vyvození" nějakého výroku z jiného výroku. V podstatě to říká, že když platí věc první, tak musí platit věc druhá. Prvnímu výroku se zpravidla říká předpoklad, a druhému závěr.

**Pozor, u implikace nelze "směr vyvození" obrátit!**
Když platí předpoklad, tak platí závěr. To ale neznamená, že když platí závěr, že bude i platit předpoklad. Pokud vám to nedává smysl, představte si, že implikace je jednosměrka a zkrátka to nesmíte otočit do protisměru!