# Kvantity
V [[Úvod do derivací|diferenciálním]] a [[Úvod do integrálů|integrálním]] počtu pracujeme s hodnotami, které rostou, a s rychlostmi jejich růstu.

Kvantity se často dělí do dvou tříd 
- **konstanty**
- a **proměnné**

Kvantity s pevnou hodnotou, které se nemění, nazýváme **konstanty** a značíme je zpravidla písmeny ze začátku abecedy ($a, b, c, d, ...$). Naopak kvantity, které mají proměnlivou hodnotu, nazýváme **proměnnými** a zpravidla je značíme písmeny z konce abecedy ($x, y, z, u, v, w, t, ...$).

Často pracujeme s vícero proměnými, které jsou na sobě závislé. Uvažujme třeba proměnné $x$ a $y$, pak se změna $x$ promítne jako změna $y$ a naopak. Trochu formálněji můžeme říct

$$\Large x+dx \rightarrow y + dy$$
>**Poznámka**: V tomhle případě se jedná o přímou úměru, ale může nastat i změna negativní ($-dy$), takže nepřímá úměra.

Což znamená, že při malé změně $x$ (Velikost změny = $dx$) se nám nějakým způsobem změní proměnná $y$ (Velikost týhle změny = $dy$)

>**Příklad:** Uvažujme, že $x$ a $y$ jsou dvě odvěsny pravoúhlého trojúhelníku, kde $x$ odpovídá jeho délce a $y$ jeho výšce. Zároveň si zvolme úhel mezi délkou a přeponou, např. $30\degree$.
>
>Když zvětšíme délku $x$, musí se nám zákonitě zvednout i výška $y$. Tyto změny v odvěsnách ale nejsou stejné, a proto se značí podle toho, kterou změnu reflektují.
>
>![[Pasted image 20221003193333.png]]

Celý diferenciální počet stojí na úloze najít vztah mezi těmito malými změnami. Proto nás často zajímá, v jakém jsou vzájemném poměru, tj. $\Large\frac{dy}{dx}$, slovy řečeno, jak se $y$ mění v závislosti na $x$.

Pokračování v: [[Derivace mocniny]] (Pro vysvětlení derivace jako takové koukněte na [[Úvod do derivací]])


